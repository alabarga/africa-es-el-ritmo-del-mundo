# africa-es-el-ritmo-del-mundo

Àfrica és el ritme del món: World Festivals of Black Arts 
Al Centre cultural Albareda 
Edició primavera 2021: dimecres de 19.30 a 21 h, de 21 abril a 2 juny de 2021 
Els World Festival of Black Arts són un referent ja lengendari de la música moderna. En aquesta cinquena edició del cicle Àfrica és el ritme del món visitarem l´obra i les corrents musicals dels artistes i pensadors que van participar als festivals de Dakar, a Algèria, a Kinshasa i a Lagos-Nigèria. També descobrirem alguns dels molts festivals musicals que han proliferat al continent africà en els últims anys com el Nyege Nyege (Uganda), o el Festival au Désert de Mali. 
Contingut del taller: 
- Els inicis del Panafricanisme amb la música com a context 
- Dakar´66, Premier Festival Mondial des Arts Nègres, que va comptar amb assistents com Duke Ellington, Josephine Baker, Aimé Césaire, Bella Bellow i Amiri Baraka. 
- Festival Cultural Panafricà d´Alger 1969. Al festival de la meca dels revolucionaris i del radical thinking de les esquerres en un món dividit per la guerra freda, es van poder escoltar durant dotze dies Miriam Makeba, Manu Dibango, Nina Simone o Archie Shepp. 
- Zaire 1974. El que va passar Kinshasa va més enllà del combat Rumble in the Jungle entre Muhhamad Ali i George Foreman, i de la propaganda pro Mobutu Sese Seko que ho impregnava tot. Hi van actuar els més grans de la rumba congolesa, Celia Cruz amb la Fania, BB King i James Brown. 
- Festac 77 a Lagos i Kaduna (Nigèria). Hi van assistir 30.000 persones de cinquanta països durant un mes d´activitats culturals i intel·lectuals entre les quals va destacar el debat de postcolonialisme versus neocolonialisme. S’hi va veure la Bembeya Jazz National, Sun Ra, Steve Wonder, Les Ballets Africains o Sory Kandia Kouyaté. 
- Dakar 2010. A la capital senegalesa va actuar Youssou N´Dour, les Mahotella Queens, Angélique Kidjo i Toumani Diabaté. 
- Festivals actuals del continent africà. La victòria de les contrarevolucions neoliberals post Maig 68, també ha tingut conseqüències en la música que escoltem, i en el format dels festivals que han proliferat als darrers anys. Viatjarem a alguns festivals del continent, tals com el Nyege Nyege (Uganda), Festival au Desert (Mali), o M´saho (Moçambic). 
Playlists rel.lacionades: 
https://open.spotify.com/playlist/3d4S3GJUg9PBMpTL527LTy?si=M5z6fJfcTk2tMO62NczpKA 
https://open.spotify.com/playlist/2infEjf0rwWBylHszLP3Iq?si=rE-Yvfo2T6G8lqyCM5n8VA 
https://open.spotify.com/playlist/4P3BZq0TuBuK8j5adULpYd?si=DMW0nN44RuK_AosDUJxd3g 
Activitat complementària: 
LA FACTORIA DE DJs, dijous 10 de juny, de 18 a 21 h. 
Una punxada amb DJs formats a edicions anteriors del curs. 
Professora: Sarah Ardite (Barcelona, 1972). És cronista i selectora musical, investiga sobre filosofia de tot allò que sona. És l’editora del projecte sobre música i pensament crític www.musicas-sospechosas.net
